<!DOCTYPE html>
<html>

<head>
    <!-- hier zet je de code in de head tags -->
    <title> Slokdarmverlamming </title>
    <link rel="stylesheet" type="text/css" href="style.css">
</head>

<body>
    <header>
        <div class="showcase">
            <div id="logo">
                <h1>Scout fan 't Casmolan</h1>
            </div>
            <nav class="navbar">
                <ul>
                    <li><a href="index.html">home</a></li>
                    <li><a href="contact.html">Contact</a></li>
                </ul>
            </nav>
        </div>
    </header>

    <main>
        <div class="box-1">
            <h1>Slokdarmverlamming</h1>
            <p>Bij een hond met een Slokdarmverlamming (megaoesophagus) wordt het transport van het doorgeslikte voedsel
                niet ondersteund door de slokdarmspier. Het voedsel bereikt dan uiteindelijk de maag door de
                zwaartekracht. Dit gaat heel langzaam. Zo langzaam dat deze honden eigenlijk altijd voedsel of vloeistof
                in de slokdarm hebben zitten. Omdat er geen sluitspier zit tussen de mond en het begin van de slokdarm,
                kan de slokdarminhoud via de mond weer terug lopen. Dit “opgeven” van voedsel of vloeistof wordt
                regurgiteren genoemd. Het is belangrijk om dit regurgiteren te onderscheiden van braken.</p>
            <h3>Verschijnselen</h3>
            <p>Dit regurgiteren gebeurt meestal niet tijdens, maar juist enige tijd na het eten. Tijdens momenten van
                ontspanning, bijvoorbeeld als de hond gaat verliggen tijdens het slapen maar ook bij plotselinge
                verhoging van de druk in de buik, bijvoorbeeld als de hond blaft omdat de deurbel gaat. Dat zijn
                momenten dat deze honden ineens voedsel of vloeistof uit de mond laten vallen. Een vervelende
                complicatie van een slokdarmverwijding is longontsteking. Deze longontsteking ontstaat doordat voedsel
                vanuit de slokdarm via de mond en de luchtpijp in de longen loopt.</p>
            <h3>Verschil regurgiteren en braken</h3>
            <p>Tussen de slokdarm en de maag is wel een sluitspier aanwezig. Als voedsel eenmaal in de maag zit, dan
                komt het er niet zo maar weer uit. Hier heeft het lichaam de braakreflex voor nodig. Braken wordt
                voorafgegaan door misselijkheid. Dat is bij een hond te zien aan onrustig gedrag, zachtjes piepen en
                kwijlen. Ook kost braken behoorlijk wat kracht. De buikspieren trekken flink samen om de maaginhoud door
                de sluitspier heen in de slokdarm naar boven te transporten. Honden kreunen hier vaak bij. Honden die
                regurgiteren vertonen geen misselijkheid, en het voedsel of de vloeistof valt uit de mond zonder dat dit
                ook maar enige kracht lijkt te kosten.</p>
            <h3>Diagnose en oorzaak</h3>
            <p>Op basis van de verschijnselen is de vermoedelijke diagnose slokdarmverwijding snel te stellen. Een
                röntgenfoto is nodig om dit vermoeden te bevestigen. Bij een jonge hond kan er sprake zijn van een
                aangeboren probleem, bij volwassen honden kunnen spier- of zenuwaandoeningen de oorzaak zijn. Soms
                kunnen we de onderliggende oorzaak niet vinden.</p>
            <h3>Behandeling</h3>
            <p>Zelfs als de onderliggende oorzaak gediagnosticeerd en behandeld kan worden, is de beschadiging van de
                slokdarm meestal blijvend. De behandeling bestaat uit het aanpassen van de voeding en de tafelmanieren.
                Zo zetten we het eten hoger neer en leren de hond om zittend te eten en drinken. Na het eten en drinken
                moet het dier ook een tijdje blijven zitten. De slokdarm van de hond is dan in verticale positie,
                waardoor het voedsel beter in de maag zakt. De prognose voor de hond is afhankelijk van het succes van
                deze maatregelen. Als er verschijnselen zijn van een longontsteking dan is een behandeling met
                antibiotica noodzakelijk.</p>

        </div>
    </main>
    <footer>
        <p>copyright &copy;2022 Scout fan't Casmolan</p>
    </footer>
</body>

</html>